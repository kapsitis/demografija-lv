<html>
<head>
<meta http-equiv="Content-type" content="text/html;charset=UTF-8"/>
<title>Renesanses un baroka mūzika</title>
<link rel="stylesheet" type="text/css" href="/music/style.css"/>
</head>
<body>

<p><a href="/index.html">Uz sākumu</a>&nbsp;&nbsp;&nbsp;<a href="/music/index.html">Mūzikas projekts</a><p>


<h1>Renesanses un baroka mūzika</h1>

<h2>Agrīnās renesanses komponisti</h2>

<p><b>Gijoms Difē, <i>Guillaume Dufay</i></b> (1397-1474, flāmu izcelsmes komponists; darbojies Itālijā un Francijā) rakstīja liturģisko mūziku. 
Jau kopš viduslaikiem bija plaši pazīstami t.s. gregoriāniskie dziedājumi - teksta izdziedāšana vienā balsī (monofonija), 
dziedāšanas ritmu pielāgojot labākai vārdu uztverei.
Sākoties renesansei, liturģiskajā dziedāšanā līdzās monofonijai parādījās homofonija (t.i. bija viena pamata balss jeb 
"cantus firmus", ar kuru vienā ritmā virzījās pavadošās balsis, veidojot saskanīgus akordus). Viens no Gijoma Difē 
iecienītiem paņēmieniem bija <a href="https://en.wikipedia.org/wiki/Fauxbourdon">fauxbourdon</a> 
(jeb "falšais bass"), kurā apakšējās balsis virzās paralēli pamata balsij -- 
viena no tām ir par kvartu, otra - par oktāvu zemāka. Apakšējām balsīm ir iespējami daži ornamenti jeb papildu locījumi. 
"Falšā basa" lietošana paver daudzveidīgākas harmoniskās iespējas nekā vienbalsīgais gregoriāniskais
dziedājums; tomēr lūgšanu vārdus joprojām var labi saprast, jo balsis virzās paralēli (parasti saglabājot intervālus) 
un visi izdzied vārdus vienā ritmā.</p>

<p><b>Džons Danstebls, <i>John Dunstaple</i></b> (1390-1453).
Dž.Danstebls rakstīja agrīnajai Renesansei nepierasti sarežģītu mūziku - polifoniju (nevis monofoniju vai homofoniju) 
un harmoniskos intervālus - ne vien kvartas un oktāvas (kā G.Difē gadījumā), bet arī tercas un sekstas.
Burgundijas hercogistē (tagadējā Francijā; 100-gadu kara laikā Burgundijas hercogs bija Anglijas sabiedrotais), 
kur Dž.Danstebla dzīves laikā bija attīstīta galma mūzika, šādu pieeju viņam par godu sauca par Contenance Angloise jeb "angļu stilu" un 
to plaši atdarināja. Gan Džona Danstebla, gan arī viņa priekšteču (britu viduslaiku komponistu) darbu bija visai daudz, bet 
gandrīz visus šos rokrakstus iznīcināja Reformācijas cīņu laikā, it īpaši klosteru likvidēšanas kampaņā (1536–1540), t.i.
aptuveni 100 gadus pēc Dž.Danstebla nāves. Tomēr daļu no Dž.Danstebla darbiem izdevās atjaunot, jo to kopijas bija
saglabājušās Francijā, Vācijā un Itālijā, kur Dž.Danstebla mūzika baudīja popularitāti.</p>

<p><b>Johans Okegēms, <i>Johannes Ockeghem</i></b> (1410/1430 - 1497). Ietekmīgs flāmu komponists. Dzimis 
Sentgislēnā (tagadējā Beļģijā). Viņa dzimšanas laiks zināms ļoti neprecīzi (kaut kad starp 1410. un 1430.gadu). 
Komponēja gan laicīgo mūziku (dziesmas jeb "chansons") un liturģisko mūziku (mises, t.sk. rekviēma misi). 
Daži skaņdarbi J.Okegēmam piedēvēti neprecīzi. Viņa muzikālais mantojums (kuru nepārprotami var piedēvēt viņam) 
laika gaitā jūtami sarucis. Okegēmam bija raksturīgi izmantot laicīgas melodijas (gan pašam savas, gan aizgūtas
no citiem avotiem), lai sacerētu reliģisko mūziku - piemēram, viņš varēja aizgūtai 
melodijai pierakstīt klāt dažas savas balsis un iegūt jaunu misi. 
Šādu pieeju sauca par "parodiju misēm" - te nav runa par 
parodijām humorestiskā nozīmē, bet par spēju imitēt baznīcas mūzikas stilu, izmantojot 
dažādas citas izcelsmes mūziku. Vēlāk Trentas koncils (1562.g.) vērsās pret tendenci iesaistīt
dievkalpojumos "profānas izcelsmes" skaņdarbus.</p>


<ol>
<li><a href="https://www.youtube.com/watch?v=6mcxEtyEUw4&amp;t=0m33s">Gijoms Difē. Ave Maria Stella.</a> (no 0:33 sākas "falšā basa" paraugs)</li>
<li><a href="https://www.youtube.com/watch?v=m6z1nkRQHMo">Gijoms Difē. J'ai mis mon cuer - laicīga dziesma. 
("J'ai mis mon cœur en une seulement et depuis il ne peut s'en sortir." - "Esmu atdevis savu sirdi vienai vienīgai, 
un kopš tā laika tā nespēj no viņas šķirties...")</a></li>
<li><a href="https://www.youtube.com/watch?v=clnv0V7ZHfI">Gijoms Difē. Kompaktdisks ar reliģiskām dziesmām.</a></li>
<li><a href="https://www.youtube.com/watch?v=_I4An0pfYNc">Džons Danstebls. Sancta Maria, non est tibi similis (Svētā Marija, neviens nav tev līdzīgs)</a></li>
<li><a href="https://www.youtube.com/watch?v=1lpHxOLdha8">Džons Danstebls. Motete "Preco preheminencie"</a> - 
Šo gabalu pirmo reizi izpildīja, laikam, 1416.g. 21.augustā, lai svinīgi atzīmētu Henrija 5-tā uzvaru (ieņemot pilsētu Arflēru - netālu no tagadējās
Havras, Normandijā, Francijas ziemeļos). Gan Henrijs, gan Svētās Romas imperators (un britu sabiedrotais cīņā pret Franciju) 
Sigizmunds bija klāt Kenterberijas katedrāles svinībās. Dž.Danstebla motete satur akordus, kas pazīstami ar nosaukumu "angļu stils".  </li>
<li><a href="https://www.youtube.com/watch?v=Ospfv3AP1_c">Johans Okegēms. Salve Regina (Sveicināta, Karaliene) - liturģiska dziesma par godu Vissv. Jaunavai Marijai</a></li>
<li><a href="https://www.youtube.com/watch?v=rpEZlhf_ETw">Johans Okegēms. Rekviēms</a></li>
<li><a href="https://www.youtube.com/watch?v=GdGeM5KiEoM">Johans Okegēms. Ma bouche rit (Mana mute smejas; laicīga dziesma).</a></li>
</ol>

<h2>Vidus renesanses komponisti</h2>

<p>Žoskēns Deprē, Tomass Tallis, Kristobals Moraless</p>

<ol>
<li><a href="https://www.youtube.com/watch?v=Z3FJxDsa-5k">Spem in Alium (40-balsu motete - ieraksts) - ("Spem in alium nunquam habui
Praeter in te, Deus Israel" - "Nekad neesmu cerējis uz citu, kā vien tevi, Izraēla Dievs"; pirmo reizi izpildīts esot Elizabetes I 40-tajā dzimšanas dienā
1573.gadā)</a></li>
<li><a href="https://www.youtube.com/watch?v=OGqgswZ3FJk&t=46m16s">Thomas Tallis (1505-1585). Stāsts par "Spem in Alium". Renesanses mūzika Lielbritānijā</a></li>
<li><a href="https://www.youtube.com/watch?v=lyWgVk-lQy8">Alessandro Striggio: Missa sopra "Ecco si Beato Giorno"</a> - Alesandro Stridžio 40-60 balsu polifoniska dziesma, kas, iespējams, iedvesmojusi Tallisa moteti</li>
<li><a href="https://www.youtube.com/watch?v=qXMZoKofu7g">Josquin des Prez. Ave Maria (virgo serena, motet)</a></li>
<li><a href="https://www.youtube.com/watch?v=pEDlmtaKn28">Giulio Segni jeb Julio da Modena (1498-1561). Ricercar XVI, Piano Solo</a></li>
</ol>

<h2>Vēlīnās renesanses komponisti</h2>

<p>Orlando di Laso, Džovanni Gabrieli, Džovanni Pjerluidži da Palestrīna, Viljams Bērds, Klaudio Monteverdi, Luka Marencio</p>


<p><b>Klaudio Monteverdi, <i>Claudio Monteverdi</i></b> (itāļu komponists), lielākoties strādājis Mantuā un vēlāk - Venēcijā. 
Viņš iezīmē pāreju no renesanses uz baroka mūziku. 13-daļīgajā skaņdarbā "Vesperes" apkopoti visdažādākie renesanses
laikmeta laicīgās un garīgās mūzikas paņēmieni. Atšķirībā no daudziem citiem saviem skaņdarbiem (kurus viņam 
kā galma komponistam pasūtīja), "Vesperes" 
K.Monteverdi rakstīja no citiem pienākumiem brīvajā laikā - lai pamatotu iespēju pamatīgāk pievērsties jauniem 
muzikālās izteiksmes līdzekļiem, kurus daudzi viņa laikabiedri nesaprata, uzskatīja par disharmoniskiem. 
</p>

<p>Gan hercoga Vēl 1607.g. Eiridīkes lomu operā "Orfejs" izpildīja vīriešu dziedātājs, bet 1608.g. 
šo pašu lomu dziedāja sieviete (Virginia Ramponi-Andreini ("La Florinda")). Sieviešu dziedātājām atrasties 
Mantuas galmā neskaitījās respektabli, tomēr hercogs centās sameklēt savam galmam jaunas dziedātājas no visas Itālijas.
</p>

<ol>
<li><a href="https://www.youtube.com/watch?v=hG2PRlbPlps">William Byrd. The Carmans Whistle</a> - "Ormaņa svilpošana", klavesīna gabals</li>
<li><a href="https://www.youtube.com/watch?v=93BpU4PRhm4">William Byrd. The firste Pavian</a> - klavesīna gabals no "My Ladye Nevells Booke"; 
vārds "Pavian" te apzīmē nevis paviānu, bet žanru, kas saistīts ar Itālijas pilsētu Pāviju</li>
<li><a href="https://www.youtube.com/watch?v=snliAc8J3_g">William Byrd. The Leaves be Green</a></li>
<li><a href="https://www.youtube.com/watch?v=MxhH0UcVIKQ">Byrd. For my ladye Nevell (sampled bouzouki - elektrisks taustiņinstruments, kas skan kā stīgas)</a></li>
<li><a href="https://www.youtube.com/watch?v=WHMJgGE5Doc">R.V1: Fragments no Jacopo Peri operas Euridice</a> - 1600.g. - pirmā līdz mūsdienām saglabājusies opera</li>
<li><a href="https://www.youtube.com/watch?v=PKZOaRaW7A8">Giaches de Wert, Forsennata gridava (5-part madrigal)</a></li>
<li><a href="https://www.youtube.com/watch?v=l8dt7q0zEp4">Džovanni Gabrieli (Giovanni Gabrieli, Canzon per sonare no. 2, brass choir, animated score)</a></li>
<li><a href="https://www.youtube.com/watch?v=RsdulmQ-H08">Džons Doulands (John Dowland). Fantasia</a></li>
<li><a href="https://www.youtube.com/watch?v=Ji6li-WxQT8">Džons Buls. John Bull, In Nomine</a> (pazīstams taustiņinstrumentālists, rakstījis virginālam u.c.)</li>
<li><a href="https://www.youtube.com/watch?v=JXaCmhAMnHs">Praetorius. O Lux beata Trinitas (ērģeles)</a></li>
<li><a href="https://www.youtube.com/watch?v=RiGAWOOltyg">Gesualdo, Omnes amici mei</a></li>
<li><a href="https://www.youtube.com/watch?v=oeLIgzAe5sI">Palestrina - Missa Papae Marcelli</a> Džovanni Perluidži da Palestrina. Pāvesta Marcella mise. Mākslinieka radoša atbilde uz taisnīgu kritiku (par to, ka citi Palestrīnas u.c. renesanses komponistu garīgie skaņdarbi ir pārāk moderni un reliģiskais saturs tajos grūti uztverams). Pāvesta Marcelli misi turpmāk bieži dziedāja pāvestu kronēšanās; pēdējo reizi - 1963.gadā par godu Pāvilam 6-tajam.</li>
<li><a href="https://www.youtube.com/watch?v=gVGjrstb5rc&amp;t=37m48s">Klaudio Monteverdi. Vespers of the Blessed Virgin (Vesperes Svētīgajai Jaunavai)</a> - "atbalss" efekts (nostiprina izjūtu, ka lūgšana saņem atbildi; rada palielinātas telpas iespaidu</li>
<li><a href="https://www.youtube.com/watch?v=qV23lgRoqDE">Klaudio Monteverdi. Vespers... Dixit Domino</a> - vajag pievērst uzmanību tam, ka šis ir simfoniskās mūzikas gabals, bet tajā nav diriģenta. Tai vietā mūziķi visi kopā paši sevi diriģē - dziedātāji var kustināt plaukstu uz augšu un uz leju, vai vijolnieks var viegli šūpot ķermeņa augšdaļu. Protams, šāds muzicēšanas stils prasa lielāku uzmanību - sekot līdzi tam, ko dara cilvēki līdzās.</li>
<li><a href="https://www.youtube.com/watch?v=X1F4HWdqyUQ">Claudio Monteverdi. Pulchra es</a> - Bībeles teksts "You are beautiful, my love, a sweet and comely
daughter of Jerusalem."</a> - reliģisks teksts, kurš izmanto "Augstās dziesmas" vārdus no Vecās Derības; faktiski tekstu par mīlestību.</li>
<li><a href="https://www.youtube.com/watch?v=EcRFFmgVGlc">Klaudio Monteverdi. L'Orfeo (1607)</a> - opera pilnā garumā; var pievērst uzmanību tam, ka operā nav orķestra bedres, mūziķi nelielās grupiņās izvietoti visur kur teātrī, arī balkonos. Šo operu (par dziedātāju un liras spēlētāju Orfeju, kurš devās uz pazemi, lai atprasītu pazemes valdniekam savu mirušo sievu Eiridīki) Monteverdi uzrakstīja drīz pēc savas sievas nāves. Viņiem bija 4 kopīgi bērni, bet viena no meitenītēm nomira agrā bērnībā.</li>
<li><a href="https://www.youtube.com/watch?v=p4hFT8bkG0E">Klaudio Monteverdi. Sestina - Lagrime d'Amante al Sepolcro dell'Amatta</a>
Madrigāls veltīts jaunas dziedātājas <a href="https://it.wikipedia.org/wiki/Caterina_Martinelli">Katerīnas Martinelli</a> piemiņai. Viņa sāka strādāt Mantuas hercoga galmā 13 gadu vecumā (viņu t.sk. apmācīja Klaudio Monteverdi sieva - arī dziedātāja).
<a href="http://www.hyperion-records.co.uk/tw.asp?w=W15075">Katerīna mirusi 18 gadu vecumā</a> 
no kādas sērgas, iespējams, vējbakām. Madrigālu pasūtīja Mantuas hercogs Vinčenco Gonzaga - viņš atbalstīja mākslu, bet bija pazīstams ar izlaidīgu dzīvesveidu. Madrigāla teksts ir nereliģiozs - antīks sižets par ganu Glauko, kurš sēro pie savas
mīļotās kapa.</li>
</ol>

<h2>Renesanses laika instrumenti</h2>

<ol>
<li><a href="https://www.youtube.com/watch?v=NHwVtOJV5IA&index=1&list=PL7E3528A7CAABF272">17 video sērija - renesanses instrumenti</a></li>
<li><a href="https://www.youtube.com/watch?v=qGlXwvECqFA">Disks: Dažādi taustiņinstrumenti (klavesīni, virgināls, klaviērģeles(?)/claviorganum, klavihords)</a></li>
<li><a href="https://www.youtube.com/watch?v=k2UlkDBMCEE">Paskaidrojums par baroka trombonu</a></li>
<li><a href="https://www.youtube.com/watch?v=f_ustVI2hRA">Baroka trombons (Sackbut, Barockposaune)</a></li>
<li><a href="https://www.youtube.com/watch?v=RuMkQPPhqh0">Lautas mūzika (4 Skotijas renesanses instrumentāli gabali)</a></li>
</ol>

<h2>Baznīcas vadītāju spriedumi par renesanses liturģisko mūziku</h2>

<p><i>"They shall also banish from churches all those kinds of music, in which, whether by the organ, or in the singing, there is mixed up any thing lascivious or impure; as also all secular actions; vain and therefore profane conversations, all walking about, noise, and clamour, that so the house of God may be seen to be, and may be called, truly a house of prayer." (Trentas koncila 22.sesija, 1562.g.). "Baznīcās aizliedzama visa mūzika, kur ar ērģelēm vai dziedāšanu ir iejaukts kaut kas baudkārs vai netīrs - kā arī visas laicīgās darbības: tukšas un nepiedienīgas sarunas, apkārt staigāšana, troksnis un graboņa; lai Dieva nams tiktu uzlūkots un saukts par patiesu lūgšanas namu."</i></p>

<p>Polifoniskā mūzika netika aizliegta, tomēr tika uzsvērts, lai dziesmu teksti būtu labi saklausāmi.</p>


<h2>Sadzīviskā un laicīgā mūzika</h2>

<ol>
<li><a href="https://www.youtube.com/watch?v=u3I_nMcyljc">Arcadelt - Il bianco e dolce cigno</a> (Baltais un saldais gulbis dzied nāvi) - laicīga dziesma par mīlestību</li>





</body>
</html>
